# -*- mode: mandoku-view -*-
#+TITLE: 潛夫論
#+DATE: 2015-09-23 10:09:38
#+PROPERTY: JUAN 4

¶
第十五¶
太古之時烝黎初載未有上下而自順序天未¶事焉君
未設焉後稍矯䖍或相陵虐侵漁不止¶為萌巨害於是
天命聖人使司牧之使不失性¶四海蒙利莫不被徳僉
共奉戴謂之天子故天<md:KR3a0010_SBCK_004-1b>¶之立君非私此人以役民也盖
<pb:KR3a0010_WYG_004-1b>
以誅暴除害利¶黎元也是以人謀鬼謀能者處之詩云
皇矣上¶帝臨下有赫監觀四方求民之莫惟此二國其¶
政不獲惟此四國爰究爰度上帝指之憎其式¶廓乃睠
西顧此惟與宅盖此言也言夏殷二國¶之政不得乃用
奢夸廓人上帝憎之更求民之¶瘼聖人與天下四國究
度而使居之也前招良¶人疾奢夸廓無紀極也乃惟度
法象明著禮秩¶為優憲藝縣之無窮故傳曰制禮上物
不過¶十二天之道也是以先聖籍田有制供神有度<md:KR3a0010_SBCK_004-2a>¶
<pb:KR3a0010_WYG_004-2a>
奉已有節禮賢有數上下大小貴賤親疎皆存¶等威階
級衰殺各足祿其爵位公私達其等級¶禮行徳義當此
之時也九州之内合三千里爾¶八百國其班祿也以上
農為正始於庶人在官¶者祿足以代耕盖食九人諸侯
下士亦然中士¶倍下士食十八人上士倍中士食三十
六人大¶夫倍之食七十二人小國之卿二於太夫次國¶
之卿三於大夫大國之卿四於大夫食二百八¶十八人
君各什其卿天子三公采視公侯盖¶方百里卿采視
<pb:KR3a0010_WYG_004-2b>
伯方七十里大夫視子男方五<md:KR3a0010_SBCK_004-2b>¶十里元士視附庸方三
十里功成者封是故官¶政專公不慮私家子弟事學不
於財利閉門自¶守不與民交争而無饑寒之道而不陷
臣養優¶而不隘吏愛官而不貪民安静而强力此則太¶
平之基立矣乃惟慎貢選明黜陟官得其人¶人任其
職欽若昊天敬授民時同我婦子饁彼¶南畝上務節禮
正身示下下悦其政各樂竭已¶奉戴其上是以天地交泰隂
陽和平民無姦匿¶機衡不傾徳氣流布而頌聲作也其
<pb:KR3a0010_WYG_004-3a>
後忽養賢¶而鹿鳴思背宗族而采蘩怨履畝稅而碩鼠
作<md:KR3a0010_SBCK_004-3a>¶賦斂重譯告通班祿頗而傾甫頼行人定而緜¶蠻諷
故遂耗亂衰弱及周室微而五伯作六國¶弊而暴秦興
背義理而尚威力滅典禮而行貪¶叨重賦斂以厚已强
臣下以弱枝文徳不獲封¶爵列侯不獲是以賢者不能行
禮以從道品臣¶不能無枉以從利君又驟赦以縱賦民
無耻而¶多盜竊何者咸氣加而化上風患害切而迫饑¶
寒此臧紇所以不能詰其盜者也詩云大風有¶隧貪人
<pb:KR3a0010_WYG_004-3b>
敗類爾之教矣民斯效矣是故先王將¶發號施令諄諄
如也唯恐不中而道於邪故作<md:KR3a0010_SBCK_004-3b>¶典以為民極上下共之
無有私曲三府制法未¶聞赦彼有罪獄貨惟寳者也是
故明君臨衆必¶以正軌既無猒有務節禮而厚下復徳
而崇化¶使皆阜於養生而競於亷耻也是以官長正而¶
百姓化邪心黜而姦匿絶然後乃能協和氣而¶致太平
也易曰聖人養賢以及萬民君以民為本¶基厚然後髙
能可崇也馬肥然後逺能可致¶也人君不務此而欲致
<pb:KR3a0010_WYG_004-4a>
六平此猶薄趾而望髙¶墻驥瘠而責逺道其不可得也
必矣¶
　　　述赦第十六<md:KR3a0010_SBCK_004-4a>¶凡治病者必先知脉之虚實氣之所結然後為¶之方故
疾可愈而夀可長也為國者必先知民¶之所苦禍之所
起然後設之以禁故姦可塞國¶可安矣今日賊良民之
甚者莫大於數赦贖赦贖¶數則惡人昌而善人傷矣奚以
明之哉曰孝悌¶之家修身慎行不犯上禁從生至死無
<pb:KR3a0010_WYG_004-4b>
銖兩罪¶數有赦贖未嘗蒙恩常反為禍何者正直之士¶
之為吏也不避强禦不辭上官從事督察方懷¶不快而
姦猾之黨又加誣言皆知赦之不久則¶且共横枉侵寃
誣奏罪法令主上妄行刑辟髙<md:KR3a0010_SBCK_004-4b>¶至死徙下乃淪寃而被寃
之家乃甫當乞鞠告¶故以信直亦無益於死亡矣及隐
逸行士淑人¶君子為讒佞利口所加誣覆冒下士寃民
能至¶闕者萬無數人其得省問者不過百一既對尚¶書
空遣去者復十六七雖蒙考覆州郡轉相顧¶望留吾真
<pb:KR3a0010_WYG_004-5a>
事春夏待秋冬秋冬復涉春夏如此¶行逢赦者不可勝
數又謹慎之民用天之道分¶地之利慎莫犯法謹身節
用積累纎微以致小¶過此言質良盖民惟國之基也輕
薄惡子不道¶凶民思彼姦邪起作盜賊以財色殺人父
母戮<md:KR3a0010_SBCK_004-5a>¶人之子滅人之門取人之賄及貪殘不軌凶惡¶弊
吏掠殺不辜侵寃小民皆望聖帝當為誅惡¶治寃以解
蓄怨反一門赦之令惡人髙㑹而夸¶詫老盜服臧而過
門孝子見讎而不得討亡主¶見物而不得取痛莫甚焉
<pb:KR3a0010_WYG_004-5b>
故將赦而先暴寒者¶以下多寃結悲恨之人也夫養稊
稗者傷禾稼¶惠姦宄者賊良民書曰文王作罰刑兹無
赦是¶故先王之制刑法也非好傷人肌膚斷人夀命¶者
也乃以威姦懲惡除民害也天下本以民不¶能相治故
為立王者以統治之天子在於奉天<md:KR3a0010_SBCK_004-5b>¶威命共行賞罰故經
稱天命有徳五服五章天¶罰有罪五刑五用詩刺彼宜
有罪汝反脱之古¶者唯始受命之君承大亂之極被前
王之惡其¶民乃並為敵讎罔不冦賊消義姦宄奪攘以
<pb:KR3a0010_WYG_004-6a>
革¶命受祚為之父母故得一赦繼體以下則無違¶焉何
者人君配乾而仁順育萬以成大功非得¶以養姦活罪
為仁放縱天賊為賢也今夫性惡¶之人居家不孝悌出
入不恭敬輕薄慢傲凶悍¶無辨明以威侮侵利為行以
賊殘酷虐為賢故¶數陷王法者此乃民之賊下愚極惡
之人也雖<md:KR3a0010_SBCK_004-6a>¶脫桎梏而出囹圄終無改悔之心自詩以羸
敖¶頭出獄踧踖復犯法者何不然洛陽至有主諧¶合殺
人者謂之㑹任之家受人十萬謝客數千¶又重饋部吏
<pb:KR3a0010_WYG_004-6b>
吏與通姦利入深重幡黨盤牙請¶至貴戚寵權說聴於
上謁行於下是故雖嚴令¶尹終不能破攘斷絶何者凡
敢為大姦者材必¶有過於衆而能自媚於上者也多散
苟得之財¶奉以諂䛕之辭以轉相驅非有第五公之廉
直¶孰能不為顧今案洛陽主殺人者髙至數十下¶至四
五身不死則殺不止皆以數赦之所致也<md:KR3a0010_SBCK_004-6b>¶由此觀之大
惡之資終不可化雖赦適勸姦耳¶或云三辰有候天氣
當赦故人主順之而施徳¶焉未必殺也王者至貴與天
<pb:KR3a0010_WYG_004-7a>
通精心有所想意¶有所慮未發聲色天為變移或若休
咎庶徵月¶之從星此乃宜有是事故見瑞異或戒人主
若¶忽不察是乃已所感致而反以為天意欲然非¶直也
俗人又曰先世欲赦常先遣馬分行市里¶聴于路隅咸
云當赦以知天之教也乃因施徳¶若使此言也而信則
殆過矣夫民之性固好意¶度者也見乆隂則稱將水見
乆陽則稱將旱見<md:KR3a0010_SBCK_004-7a>¶小貴則言將饑見小賤則言將穰然
或信或否¶由此觀之民之所言未必天意前世贖赦稀
<pb:KR3a0010_WYG_004-7b>
疎¶民無覬覦近時以來赦贖稠數故每春夏輒望¶復赦
或抱罪之家僥倖䝉恩故宣此言以自悅¶喜誠令仁君
聞此以為天教而輒從之誤莫甚¶焉論者多曰乆不赦
則姦宄熾而吏不制故赦¶贖以解之此乃招亂之本原
不察禍福之所生¶者之言也凡民所以輕為盜賊吏之
所以易作¶姦匿者以赦贖數而有僥望也若使犯罪之
人¶終身被命得而必刑則計姦之謀破而慮惡之<md:KR3a0010_SBCK_004-7b>¶心絶
矣夫良贖可孺子可令妲中庸之人可𢎞¶而下故其諺
<pb:KR3a0010_WYG_004-8a>
曰一歲載赦奴兒噫嗟言王誅不¶行則痛瘀之子皆輕
犯況狡乎若誠思畏盜賊¶多而姦不勝故赦則是為國
為姦宄報也夫天¶道賞善而刑淫天工人其代之故凡
立王者將¶以誅邪惡而養正善而以逞邪惡逆妄莫甚
焉¶且夫國無常治又無常亂法令行則國治法令¶弛則
國亂法無常行法無常弛君敬法則法行¶君慢法則法
弛昔漢明帝時制舉茂才過闕謝¶恩賜食事訖問何異
聞對曰巫有劇賊九人刺<md:KR3a0010_SBCK_004-8a>¶史數以竊郡訖不能得帝曰
<pb:KR3a0010_WYG_004-8b>
汝非部南郡從事¶邪對曰是帝乃振怒曰賊發部中而
不能擒然¶材何以為茂捶數百便免官而切讓州郡十
日¶之間賊即伏誅由此觀之擒滅盜賊在於眀法¶不在
數赦今不顯行賞罰以明善惡嚴督牧守¶以擒姦猾而
反數赦以勸之昔文帝曰謀反大¶逆不道諸犯不當得
赦皆除之將與士大夫灑¶心更始歲歲灑之然未嘗見
姦人冗吏有肯變¶心悔服稱詔者也有司奏事又俗以
赦前之微¶過妨今日之顯舉然則改往修來更始之詔
<pb:KR3a0010_WYG_004-9a>
亦<md:KR3a0010_SBCK_004-8b>¶不信也詩譏君子屢盟亂是用長故不若希其¶令必
其言若良不能子無赦者罕之為愈令世¶歲老古時一
赦則姦宄之減十八九可勝必也¶昔大司馬吳漢老病
將卒世祖問以遺戒對曰¶臣愚不智不足以知治慎無
赦而已矣夫方以¶類聚物以群分人之情皆見乎辭故
諸言不當¶赦者非修身修行則必憂哀謹慎而嫉毒姦
惡¶者也諸利數赦者非不達政務則必内懐隐憂¶有願
為者也人君之發令也必諮於羣臣羣臣¶之姦邪者固
<pb:KR3a0010_WYG_004-9b>
必伏罪雖正直吏猶有公過自非<md:KR3a0010_SBCK_004-9a>¶鬻拳李離孰肯刑身
以正國然則是皆援私計¶以論公政也與𤓰議裘無時
焉可傳曰民之多¶幸國之不幸也夫有罪而備辜寃結
而信理此¶天之正也而王之法也故曰無縱詭隨以謹
無¶良若枉善人以惠姦惡此謂斂怨以為徳先帝¶制法
論衷刺刀者何則以其懐姦惡之心有殺¶害之意也聖
主有子愛之情而是有殺害之意¶故誅之況成罪乎尚
書康誥王曰於戲封敬明¶乃罰人有小罪匪省乃惟終
<pb:KR3a0010_WYG_004-10a>
自作不典式爾有¶厥罪小乃不可不殺言恐人有罪雖
小然非以<md:KR3a0010_SBCK_004-9b>¶過差為之也乃欲終身行之故雖小不可不
殺¶也何則是本頑凶思惡而為之者也乃有大罪¶匪終
乃惟眚災適爾既道極厥罪時乃不可殺¶言殺人雖有
大罪非欲以終身為惡乃過誤爾¶是不殺也若此者雖
曰赦之可也金作贖刑赦¶作宥罪皆謂良人吉士時有
過誤不幸陷離者¶爾先王議讞獄以制原情論意以赦
善人非欲¶令兼縱惡逆以傷人也是故周官差八議之
<pb:KR3a0010_WYG_004-10b>
辟¶此先王所以整萬民而致時雍也易故觀民設¶敎變
通移時之義今日救世莫忽此意<md:KR3a0010_SBCK_004-10a>¶　　　三式第十七¶
髙祖定漢與郡臣約自非劉氏不得王非有武¶功不得
侯孝文皇帝始封外祖因為典式行之¶至今孝武皇帝
封爵丞相以褒有徳後亦襲¶建武乃絶傳記所載稷禹
伯夷臯陶伯翳同受¶封土周宣王時輔相大臣以徳佐
治亦獲有國¶故尹吉甫作封頌二篇其詩曰亹亹申伯
<pb:KR3a0010_WYG_004-11a>
王纉¶之事于邑于謝南國是式又曰四牡彭彭八¶鸞鏘
鏘王命仲山甫城彼東方此言申伯山甫¶文徳致昇平
而王封以樂土賜以盛服也易曰<md:KR3a0010_SBCK_004-10b>¶鼎折足覆公餗其刑
渥凶此言公不勝任則有¶渥刑也是故三公在三載之
後宜明考績黜刺¶簡練其材其有稷卨伯夷申伯仲山
甫致治之¶效者封以列侯令受南土八蠻之賜其尸祿
素¶餐無進治之效無忠善之言者使從渥刑是則¶所謂
明徳慎罰而簡練能否之術也誠如此則¶三公競思其
<pb:KR3a0010_WYG_004-11b>
職而百寮爭竭其忠矣先王之制¶繼體立諸侯以象賢
也子孫雖有食舊徳之義¶然封疆立國不為諸侯張官
置吏不為大夫必¶有功於民乃得保位故有考績黜刺
九錫三削<md:KR3a0010_SBCK_004-11a>¶之義詩曰彼君子兮不素餐兮由此觀之未
有¶得以無功而祿者也當今列侯率皆襲先人之¶爵因
祖考之位其身無功於漢無徳於民專國¶南面卧食重
祿下殫百姓富有國家此素餐之¶甚者也孝武皇帝患
其如此乃令酧金以黜之¶而益多怨今列侯或有徳宜
<pb:KR3a0010_WYG_004-12a>
子民而道不得施¶或有凶頑醜不宜有國而惡不上聞
且人情莫¶不以己為賢而效其能者周公之戒不使大
臣¶怨乎不以詩云駕彼四牡四牡項領今列侯年¶世以
來宜皆試補長吏墨綬以上關内侯補黄<md:KR3a0010_SBCK_004-11b>¶綬以信其志
以旌其能其有韓侯召虎之徳上¶有功於天下下有益
於百姓則稍遷位益土以¶彰有徳其懐姦藏惡尤無狀
者削土奪國以明¶好惡且夫列侯皆剖符受策國大臣
也雖身在¶外而心在王室宜助聰明與智賢者以佐天
<pb:KR3a0010_WYG_004-12b>
子¶何得坐作奢僭驕溢負責欺枉小民淫恣酒色¶職為
亂階以傷風化而已乎詔書横選猶乃特¶進而不令列
侯舉此於主徳大洽列侯大達非¶執術督責總覽獨斷
御下方也今雖未使典始¶治民然有横選當循王制皆
使貢士不能闕也<md:KR3a0010_SBCK_004-12a>¶是誠封三公以旌積徳誠列侯以除
素餐上合¶建侯之義下合黜刺之法賢材任職則上下
蒙¶福素餐委國位無凶人誠如此則諸侯必内思¶制行
而助國矣今則不然有功不賞無徳不削¶甚非勸善懲
<pb:KR3a0010_WYG_004-13a>
惡誘進忠賢移風易俗之法術也¶昔先王撫世選揀明
徳以統理民建正封不過¶百取法於震以為賢人聰明
不是過也又欲徳¶能優而所治纎則職修理而民被澤
矣今之守¶相制地千里威權勢力盛於列侯材明徳義
未¶必過古而所治逾百里此所治多荒亂也是故<md:KR3a0010_SBCK_004-12b>¶守相
不可以不審也昔宣皇帝興於民間深知之¶故常嘆曰
萬民所以安田里無憂患者政平訟¶治也與我共此者
其惟良二千石於是明選守¶相其初除者必躬見之觀
<pb:KR3a0010_WYG_004-13b>
其志趣以昭其能明¶察其治重其刑賞姦宄減少户口
増息者賞賜¶金帛爵至封侯其耗亂無狀者皆銜刀&KR0377;
血於¶市賞重而信罰痛而必群臣畏勸競思其職故¶能
致治安而世升平降鳯凰而來麒麟天人悦¶喜符瑞並
臻功徳茂盛立為中宗由此觀之牧¶守大臣者誠盛衰
之本原也不可不選練也法<md:KR3a0010_SBCK_004-13a>¶令賞罰者誠治亂之樞機
也不可不嚴行也昔¶仲尼有言政寛則民慢慢則糾之
以猛猛則民¶殘殘則施之以寛寛以濟猛猛以濟寛政
<pb:KR3a0010_WYG_004-14a>
是以¶和今者刺史守相率多怠慢違背法律廢忽詔¶令
專情務利不恤公事細民寃結無所控告下¶土邊逺能
詣闕者萬無數人其得省治不能百¶一郡縣負其如此
也故至敢延期民日往上書¶此皆太寛之所致也噬嗑
之卦下動上明其象¶曰先王以明罰勑法夫積怠之俗
賞不隆則善¶不勸罰不重則惡不懲故凡欲變風改俗
者其<md:KR3a0010_SBCK_004-13b>¶行賞罰者也必使足驚心破膽民乃易視聖主¶誠
肯明察群臣竭精稱職有功效者無愛金帛¶封侯之費
<pb:KR3a0010_WYG_004-14b>
其懐姦藏惡别無狀者圖鈇鑕鉞之¶決然則良臣如王
成黄霸龔遂邵信臣之徒可¶比郡而得也神明瑞應可
基年而致也¶
　　　愛日第十八¶
國之所以為國者以有民也民之所以為民者¶以有縠
也榖之所以豐殖者以有人功也功之¶所以能建者以
日力也治國之日舒以長故其¶民閒暇而力有餘亂國
之日促以短故其民困<md:KR3a0010_SBCK_004-14a>¶務而力不足所謂治國之日舒
<pb:KR3a0010_WYG_004-15a>
以長者非謁羲¶和而令安行也又非能増分度而益漏
刻也乃¶君明察而百官治下循正而得其所則民安静¶
而力有餘故視日長也所謂亂國之日促以短¶者非謁
羲和而令疾驅也又非能減分度而損¶漏刻也乃君不
明則百官亂而姦宄興法令鬻¶而役賦繁則庶民困於
吏政仕者窮於典禮寃¶民就獄乃得直烈士交私乃得
保姦臣肆心於¶上亂化流行於下君子載質而車馳細
民懐財¶而趨走故視日短也詩云王事靡盬不遑將父<md:KR3a0010_SBCK_004-14b>¶
<pb:KR3a0010_WYG_004-15b>
言在古閒暇而得行孝今迫促不得養也孔子¶稱庶則
富之既富則教之是禮義生於富足盗¶賊起於貧窮富
足生於寛暇貧窮起於無日聖¶人深知力者乃民之本
也而國之基故務省役¶而為民愛日是以堯敕羲和欽
若昊天敬授民¶時召伯訟不忍煩民聽斷棠下能興時
雍而致¶刑錯今則不然萬官撓民令長自&KR0247;百姓廢業¶
而趨府庭者非朝餔不得通非意氣不得見訟¶不訟輒
連月日舉室釋作以相瞻視辭人之家¶輒請隣里應對
<pb:KR3a0010_WYG_004-16a>
送餉比事訖竟亡一歲功則天<md:KR3a0010_SBCK_004-15a>¶下獨有受其饑者矣而
品人俗士之司典者曽¶不覺也郡縣既知寃枉州司不
治令破家活逺¶詣公府公府不能昭察真偽則但欲罷
之以乆¶困之資故猥説一科令此注百日乃為移書其¶
不滿百日輒更造數甚違召伯頌棠之義此所¶謂誦詩
三百授之以政不達雖多亦奚以為者¶也孔子曰聴訟
吾猶人也從此觀之中材以上¶皆議曲直之辨刑法之
理雖鄉亭部吏足以斷¶決使無怨言然所以不者盖有
<pb:KR3a0010_WYG_004-16b>
故焉傳曰惡直¶醜正實繁有徒夫直者真正而不撓志
無恩於<md:KR3a0010_SBCK_004-15b>¶吏怨家務主者結以貨財故鄉亭與之為排直¶
家後反覆時吏坐之故共枉之於庭以羸民與¶豪吏訟
其勢不如也是故縣與部并後有反覆¶長吏坐之故舉
縣排之於郡以一人與一縣訟¶其勢不如也故郡與縣
并後有反覆太守坐之¶故舉郡排之於州以一人與郡
訟勢不如也故¶州與郡并而不肯治故乃逺詣公府爾
公府不¶能察而苟欲以錢刀課之則貧弱少貨者終無
<pb:KR3a0010_WYG_004-17a>
以曠旬滿期豪富饒錢者取客使往可盈千日¶非徒百
也治訟若此為務助豪猾而鎮貧弱也<md:KR3a0010_SBCK_004-16a>¶何寃之能治非
獨鄉部辭訟也武官斷獄亦皆¶始見枉於小吏終重寃
於大臣怨故未讐輒逢¶赦令不得復治正士懐寃結而
不得信猾吏崇¶姦宄而不被坐郡縣所以易侵小民而
天下所¶以多饑窮也於上天感動降灾傷榖俱以人功¶
見事言之今自三府以下至于縣道鄉亭及從¶事督郵
有典之司民廢農桑而守之辭訟告訴¶及以官事應對
<pb:KR3a0010_WYG_004-17b>
吏者一人之日廢十萬人人復¶下計之一人有事二人
獲餉是為日三十萬人¶離其業也以中農率之則是歲
三百萬口受其<md:KR3a0010_SBCK_004-16b>¶饑也然則盜賊何從消太平何從作孝
明皇帝¶嘗問今旦何得無上書者左右對曰反支故帝¶
曰民既廢農逺來詣闕而復使避反支是則又¶奪其日
而寃之也乃敇公車受章無避反支上¶明聖主為民愛
日如此而有司輕奪民時如彼¶盖所謂有君無臣有主
無佐元首聰眀股肱怠¶惰者也詩云國既卒斬何用不
<pb:KR3a0010_WYG_004-18a>
監傷三公居人¶尊位食人重祿而曾不肯察民之盡瘁
也孔子¶病夫未之得也患不得之既得之患失之者今¶
公卿始起州郡而致宰相此其聰明智慮未必<md:KR3a0010_SBCK_004-17a>¶闇也患
其苟先私計而後公義爾詩云莫肯念¶亂誰無父母今
民力不暇榖何以生百姓不足¶君孰與足嗟哉可無思
乎¶
　
　
<pb:KR3a0010_WYG_004-18b>
　
　
　
　
　
　¶
　
　潛夫論卷四<md:KR3a0010_SBCK_004-17b>¶<md:KR3a0010_SBCK_005-1a>¶
<pb:KR3a0010_WYG_005-1a>
欽定四庫全書
　潛夫論卷五¶
　　　　　　　　¶　　　　　漢　王¶符　撰
　　　
